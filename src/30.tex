V tejto kapitole predstavíme naše riešenie \emph{problému indexovania readov} -- dátovú štruktúru \emph{CR-index} (z eng. \emph{Compressed Read index}), ktorá je navrhnutá tak, aby sa vyhla nedostatkom, ktorými trpia riešenia s použitím \emph{GkArray} alebo hash mapy. Pripomeňme, že úlohou tejto dátovej štruktúry bude efektívne (najmä vzhľadom na pamäť) zaindexovať veľkú sadu relatívne krátkych reťazcov nad malou abecedou -- \emph{sequence readov} -- a má vedieť odpovedať na dotaz \emph{,,vráť mi všetky ready také, že obsahujú $p$ ako podreťazec``}.

\section{Princíp fungovania}

\subsection{Komprimácia vstupu}
Kým \emph{GkArray} ready zo vstupu iba zreťazil a nad týmto dlhým reťazcom potom budoval sufixové polia a ostatné pomocné štruktúry, hlavnou myšlienkou \emph{CR-indexu} je, ako už napovedá názov, ready najprv vhodným spôsobom skomprimovať a až potom ďalej spracovávať. Využijeme to, že reťazce, ktoré máme za úlohu indexovať majú čosi spoločné -- vznikli sekvenovaním jedného genómu. Keďže pokrytie sa pri sekvenovaní zvyčajne pohybuje na úrovni $10\times$ -- $100\times$, znamená to, že ready obsahujú veľké množstvo nadbytočných informácií. Pomocou nejakého assembleru čiastočne zrekonštruujeme pôvodný genóm -- čiastočne preto, lebo výstupom assemblerov pre nejakú sadu readov nebýva vo všeobecnosti súvislý genóm, ale len sada kontigov resp. superkontig. Tiež nemáme zaručené, že každý read zo vstupu sa v niektorom kontigu musí nachádzať. Tieto chýbajúce ready potom musíme efektívne nájsť a nejakým spôsobom pridať ku kontigom, aby sme neprišli o žiadnu informáciu.

Pre začiatok predpokladajme, že ready na vstupe sú bez sekvenovacích chýb -- to znamená, že pre každý read platí, že je podreťazcom pôvodného genómu, ktorý bol sekvenovaný. Assembler by mal byť pri rekonštruovaní genómu pomerne úspešný (samozrejme ak majú ready dostatočné pokrytie) a relatívne málo readov by malo chýbať medzi kontigmi. V tomto prípade by sme teda spolu zreťazili kontigy a všetky chýbajúce ready -- tým dostaneme bezstratovo komprimovaný vstup. Ako ale nájdeme ready, ktoré nie sú podreťazcom zreťazenia kontigov? Jednoducho -- nad zreťazením kontigov skonštruujeme FM-index, ktorého sa postupne budeme pýtať na všetky ready zo vstupu (a ich reverzné komplementy) a v prípade, že FM-index tento read (ani jeho reverzný komplement) nenájde, označíme ho ako chýbajúci.

Výsledkom komprimačnej fázy je teda zreťazenie kontigov a readov zo vstupu, ktoré nie sú podreťazcom zreťazenia kontigov a ani ich reverzný komplement nie je podreťazcom zreťazenia kontigov. Tento dlhý reťazec nazveme \emph{superstring} (neskôr ho definujeme aj formálne).

Superstring v princípe predstavuje najkratšie spoločné nadslovo pre ready, no keďže hľadanie najkratšieho spoločného nadslova je NP-úplný problém, musíme sa uchýliť ku vhodnej aproximácii, čo za nás spraví assembler.

\subsection{Index}
\label{ssec:index}
V ďalšej fáze konštrukcie CR-indexu vytvoríme nad superstringom (opäť) FM-index. V tejto chvíli sme už schopní efektívne vyhľadávať vzorky v superstringu, no keď nám operácia FM-indexu \emph{locate} vráti zoznam pozícií superstringu, kde sa daná vzorka nachádza, nevieme z toho povedať ktorým readom tieto pozície prislúchajú. Potrebujeme si teda predrátať, kde sa ktorý read nachádza. Na to použijeme pole \emph{positions} -- jeho prvkami budú trojice $(i, r, b)$ - $i$ bude označovať index v superstringu, kde začína read $r$. Logická premenná $b$ označuje, či sa v superstringu nachádza samotný read ($b=0$) alebo jeho reverzný komplement ($b=1$). Algoritmus na konštrukciu CR-indexu teda vyzerá nasledovne\footnote{Táto implementácia slúži len pre účely vysvetlenia konštrukcie CR-indexu. Reálna implementácia sa do istej miery odlišuje a popíšeme ju neskôr.}.

\bigskip
\begin{pseudocode}[label=lst:cr_index_construction,caption={Algoritmus konštrukcie CR-indexu nad readmi bez chýb.}]
assembler = Assembler.new <* \label{lst:cr_index_construction_assembler} *>
superstring = ""
positions = Array.new

contigs = assembler.assemble(R) <* \label{lst:cr_index_construction_assemble} *>
foreach c : contigs do <* \label{lst:cr_index_construction_contigs_start} *>
  superstring += c 
end <* \label{lst:cr_index_construction_contigs_end} *>

contigs_fm_index = FMIndex.new(joint_contigs) <* \label{lst:cr_index_construction_fm_index} *>

foreach r : R  do
  matches = contigs_fm_index.locate(r) <* \label{lst:cr_index_construction_locate} *>
  matches2 = contigs_fm_index.locate(rev_compl(r)) <* \label{lst:cr_index_construction_rev_compl} *>

  if matches.size() == 0 && matches2.size() 
    positions.push(superstring.length(), r, 0) <* \label{lst:cr_index_construction_push} *> 
    superstring += r <* \label{lst:cr_index_construction_superstring_r} *>  
  else
    foreach m : matches do
      positions.push([m, r, 0]) <* \label{lst:cr_index_construction_push2} *>  
    end
    
    foreach m : matches2 do
      positions.push([m, r, 1]) <* \label{lst:cr_index_construction_push3} *>  
    end
  end
end

positions.sort <* \label{lst:cr_index_construction_sort} *>  
fm_index = FMIndex.new(superstring) <* \label{lst:cr_index_construction_fm_index2} *>
\end{pseudocode}
\bigskip

Premenná $R$ označuje množinu readov, ktorú máme na vstupe. Objekt \emph{assembler} (riadok \ref{lst:cr_index_construction_assembler}) predstavuje zapuzdrenie volania vhodného assemblera, jeho metóda \emph{assemble} (riadok \ref{lst:cr_index_construction_assemble}) vracia pre pole readov na vstupe pole reťazcov predstavujúcich kontigy, ktoré assembler poskladal z readov. Objekt \emph{FM-index} (riadok \ref{lst:cr_index_construction_fm_index}) je vhodná implementácia FM-indexu podporujúca operáciu \emph{locate} (viď. kapitolu \ref{sec:fm_index}), ktorá pre vzorku na vstupe vráti pole indexov reťazca nad ktorým je tento FM-index skonštruovaný, na ktorých daná vzorka začína. Funkcia \emph{rev\_compl(s)} (riadok \ref{lst:cr_index_construction_rev_compl}) vracia pre reťazec na vstupe jeho reverzný komplement (podľa definície \ref{def:reverzny_komplement}).

Algoritmus najprv zavolá assembler (riadok \ref{lst:cr_index_construction_assemble}), pomocou ktorého vytvorí kontigy, ktoré zreťazí (riadky \ref{lst:cr_index_construction_contigs_start} -- \ref{lst:cr_index_construction_contigs_end}). Potom prebehne konštrukcia pomocného FM-indexu (riadok \ref{lst:cr_index_construction_fm_index}) nad zreťazenými kontigmi. Následne sa pre každý read $r$ a jeho reverzný komplement zavoláme metódu \emph{locate} tohto FM-indexu (riadky \ref{lst:cr_index_construction_locate} -- \ref{lst:cr_index_construction_rev_compl}). Ak sa ani jeden z nich v superstringu nenachádza, tak ho tam pridáme (riadok \ref{lst:cr_index_construction_superstring_r}). Už predtým už ale vieme, na akej pozícii bude tento read v superstringu začínať (keďže ho pridávame na koniec) a môžeme túto informáciu vložiť do poľa \emph{positions} (riadok \ref{lst:cr_index_construction_push}). Pre ready, ktoré sa v superstringu nachádzajú pridáme do poľa \emph{positions} informáciu o ich výskytoch (riadok \ref{lst:cr_index_construction_push2}) resp. výskytoch ich reverzných komplementov (riadok \ref{lst:cr_index_construction_push3}). Pole \emph{positions} nakoniec utriedime (riadok \ref{lst:cr_index_construction_sort}) -- ako uvidíme v ďalšej časti, pomôže nám to rýchlejšie identifikovať ready obsahujúce hľadanú vzorku. Nad superstringom, ktorý sme úspešne zreťazili so všetkými chýbajúcimi readmi potom skonštruujeme nový FM-index (riadok \ref{lst:cr_index_construction_fm_index2}). Práve ten spolu s poľom \emph{positions} predstavujú výstup konštrukcie celého CR-indexu.

\subsection{Dotazy}
\label{ssec:dotazy}
Úlohou je pre reťazec $p$ na vstupe vrátiť tie ready, ktoré obsahujú $p$ ako podreťazec. Najprv uvedieme algoritmus v pseudokóde a ten následne vysvetlíme:

\bigskip
\begin{pseudocode}[label=lst:cr_index_query,caption={Algoritmus dotazu \emph{locate} CR-indexu nad readmi bez chýb.}]
def locate(p)
  retval = Array.new
  indexes = fm_index.locate(p) <* \label{lst:cr_index_query_locate} *>  
  
  foreach i : indexes do <* \label{lst:cr_index_query_foreach} *>  
    start_index = [i + k - l, -1, 0] <* \label{lst:cr_index_query_start_index} *>  
    end_index = [i, INT_MAX, 1] <* \label{lst:cr_index_query_end_index} *>  
    
    low = positions.lower_bound(start_index) <* \label{lst:cr_index_query_low} *>  
    up = positions.upper_bound(end_index) <* \label{lst:cr_index_query_up} *>  
    
    for (pos = low; pos != up; pos++) do <* \label{lst:cr_index_query_foreach2} *>
      if (pos[2] == 0)
        retval.push(pos[1]) <* \label{lst:cr_index_query_push_read} *>
      else
        retval.push(rev_compl(pos[1])) <* \label{lst:cr_index_query_push_rev_compl} *>
      end
    end
  end
  
  return retval
end
\end{pseudocode}
\bigskip

Premenné $fm\_index$ a $positions$ sú výsledkom konštrukcie z časti \ref{ssec:index}, premenná $l$ predstavuje dĺžku každého readu, premenná $k$ má hodnotu dĺžky dotazu (podľa toho, ako sme problém \emph{indexovania readov} zadefinovali v časti \ref{sec:definicia_problemu} máme obe hodnoty k dispozícii na vstupe pri konštrukcii CR-indexu, t.j. predstavujú parametre konštrukcie) a konštanta $INT\_MAX$ je najväčšia hodnota pre celočíselný dátový typ.

V prvom kroku vyhľadáme výskyty $p$ v superstringu pomocou FM-indexu (riadok \ref{lst:cr_index_query_locate}), ktorý sme skonštruovali počas predchádzajúcej fázy -- výsledkom bude zoznam pozícií v superstringu, kde bola vzorka $p$ nájdená. Následne potrebujeme tieto pozície preložiť na ready, ktorým prislúchajú a na to využijeme pole \emph{positions}. To spravíme tak, že v ňom pre každý index $i$ (riadok \ref{lst:cr_index_query_foreach}) pomocou binárneho vyhľadávania obmedzíme rozsah, kde sa nachádzajú relevantné hodnoty -- tie prvky, ktoré označujú začiatky readov, ktoré obsahujú ako podreťazec tento výskyt hľadanej vzorky. Práve tu využijeme to, že toto pole je utriedené podľa prvej súradnice -- indexu ukazujúceho na pozíciu v superstringu. Metódy $lower\_bound$\footnote{Podľa \url{http://www.cplusplus.com/reference/algorithm/lower_bound/}} (riadok \ref{lst:cr_index_query_low}) resp. $upper\_bound$ (riadok \ref{lst:cr_index_query_up}) vrátia takú pozíciu v poli, že hodnota na tejto pozícii nie je menšia resp. je väčšia ako $start\_index$ resp. $end\_index$. Pre $start\_index$ preto zvolíme hodnotu, ktorá popisuje najľavejší index v superstringu taký, že read na ňom začínajúci môže obsahovať výskyt vzorky $p$ začínajúci na indexe $i$ (pre $end\_index$ analogicky najpravejší read. Viď príklad \ref{ex:najlavejsi_najpravejsi_read}). Všetky takto ohraničené hodnoty poľa \emph{positions} (riadok \ref{lst:cr_index_query_foreach2}) predstavujú ready, ktoré obsahujú tento výskyt vzorky $p$ -- posledné, čo ostáva je pridať do výstupného poľa \emph{retval} tento read (riadok \ref{lst:cr_index_query_push_read}) resp. jeho reverzný komplement (riadok \ref{lst:cr_index_query_push_rev_compl}) -- podľa toho, ktorý z nich je v superstringu uložený (a indikátor toho sme si pri konštrukcii poľa \emph{positions} uložili ako tretiu hodnotu pre každý prvok). Metóda \emph{locate} teda pre hľadanú vzorku $p$ vráti zoznam readov, ktoré ju obsahujú ako podreťazec. Pre splnenie poslednej podmienky z časti \ref{sec:definicia_problemu} by sme pre dotaz na vzorku $p$ mali zavolať metódu \emph{locate} aj pre vstup $rev\_compl(p)$ a výstupy pre obe volania spojiť do jedného poľa a vrátiť ako výstup to.

\bigskip
\begin{example}
\label{ex:najlavejsi_najpravejsi_read}
Ilustrácia toho, ako by mohol vyzerať najľavejší a najpravejší read v superstringu pre vzorku $p=GTCG$, $k=3$, $l=10$. Ak vzorka $p$ začína v superstringu na indexe $i$, tak najľavejší read začína na indexe $i+k-l$ a najpravejší na indexe $i$.

$$
  ss=
  \ldots
  ACTTG
  \rlap{$\overbracket{\phantom{ATACCG              \mathbf{GTCG}}}^{read 1}$}
                               ATACCG\underbracket{\mathbf{GTCG}             AAAAAA}_{read 2}
  GGTC
  \ldots
$$
\end{example}
\bigskip

\begin{example}
Uvažujme sadu readov $R=\{AAATTG, AATTGG, ATTGGC, GCCCAA,\\ CCCATA, $ $GGTAAT, GTAATC, TAATCA, ATCAAA\}$, kde $l=6$ a $p=4$. Ďalej predpokladajme, že výstupom assemblera sú kontigy $c_0=AAATTGGCCCAA$ \\ a $c_1=TTGATTACC$. Ich zreťazením a doplnením chýbajúcich reťazcov dostávame nasledovný superstring: \\
$$
  ss=
  \overbracket{AAATTGGCCCAA}^{c_1}
  \underbracket{TTGATTACC}_{c_2}
  \overbracket{CCCATA}^{r_3}
  \underbracket{ATCAAA}_{r_7}
$$
Pole \emph{positions} potom vyzerá nasledovne:

\begin{center}
    \begin{tabular}{ | c | c | c | }
        \hline
        \textbf{i} & \textbf{read} & \textbf{rev\_compl?} \\ \hline
        0  & AAATTG & 0 \\ \hline
        1  & AATTGG & 0 \\ \hline
        2  & ATTGGC & 0 \\ \hline
        6  & GCCCAA & 0 \\ \hline
        13 & TAATCA & 1 \\ \hline
        14 & GTAATC & 1 \\ \hline
        15 & GGTAAT & 1 \\ \hline
        21 & CCCATA & 0 \\ \hline
        27 & ATCAAA & 0 \\ \hline
    \end{tabular}
\end{center}
\bigskip

Ilustrujme dotaz pre vzorku $p=AAT$:
$$
A\mathbf{AAT}TGGCCCAATTGATTACCCCCAT\mathbf{AAT}CAAA
$$
Vidíme, že FM-index nad superstringom nám ako výsledok vrátil dve hodnoty -- 1 a 26. Ak $i=1$, potom začiatok najľavejšieho readu, ktorý môže vzorku obsahovať je 0, začiatok najpravejšieho 1, iterátor \emph{low} (riadok \ref{lst:cr_index_query_low} listingu \ref{lst:cr_index_query}) ukazuje na index 0 poľa \emph{positions} a iterátor \emph{up} (riadok \ref{lst:cr_index_query_up}) na pozíciu 2 (túto hodnotu už iterátor \emph{pos} pri iterovaní (riadok \ref{lst:cr_index_query_foreach2}) nenabudne). Výsledkom teda budú ready začínajúce na indexoch 0 a 1 -- $AAATTG$ a $AATTGG$.

Pokračujme pre $i=26$. Iterátor \emph{low} bude ukazovať na index 8 v poli \emph{positions} (lebo najľavejší read obsahujúci tento výskyt vzorky $p$ môže začínať na indexe 23). Iterátor \emph{up} bude ukazovať tiež na index 8, takže cyklus \emph{for} na riadku \ref{lst:cr_index_query_foreach2} sa nevykoná ani raz -- čo je v poriadku, keďže síce sme našli výskyt vzorky v superstringu, no nachádzal sa akurát na rozhraní readov a teda ani jeden read ho neobsahoval.

V tomto momente je dôležité si všimnúť, že týmto spôsobom sme nenašli všetky výskyty vzorky $p=AAT$, napríklad read $GGTAAT$ ju obsahuje, no tento read sme (zatiaľ) na výstup neposunuli. Assemblery totiž pokladajú ready a ich reverzné komplementy za identické a teda sa môže stať, že niektorý kontig bude zložený len z reverzných komplementov -- v našom príklade je to $c_1$. Preto pri zisťovaní výskytu vzorky $p$ potrebujeme vykonať dopyt aj pre $rev\_compl(p)$ a výsledné množinu readov zjednotiť. Pre vzorku $TAA = rev\_compl(AAT)$ nám už FM-index vráti výskyty v superstringu, ktoré potom úspešne preložíme na chýbajúce ready.

Je nutné poznamenať, že realizáciou dotazovania týmto spôsobom vrátime aj ready, ktoré obsahujú reverzný komplement vzorky $p$ -- predstavme si, že by sme robili dotaz pre $p=TACC$, v tom prípade vrátime na výstup aj read $GGTAAT$, ktorý túto vzorku neobsahuje. To je ale v poriadku, keďže to súhlasí s našou definíciou \emph{problému indexovania readov} (viď poslednú odrážku v časti \ref{sec:definicia_problemu}).

\end{example}

\section{Ready s chybami}
\label{sec:ready_s_chybami}
Bohužiaľ, zjednodušením situácie vo forme popierania existencie sekvenovacích chýb sa až príliš vzďaľujeme realite. Ako sa teda zmení situácia, ak máme brať do úvahy, že v readoch sa vyskytujú chyby?

Pripomeňme, že pri probléme \emph{indexovania readov} tak, ako sme ho zadefinovali v kapitole \ref{ch:problem_indexovania_readov} uvažujeme len substitučné chyby -- čo znamená, že read sa môže v niektorých bázach líšiť od svojho ,,obrazu`` v pôvodnom genóme.

V prvom rade assembler nebude pri konštrukcii kontigov ani zďaleka tak úspešný ako v predchádzajúcom prípade -- chyby budú znižovať pravdepodobnosť, že úspešne odhalí prekryvy medzi readmi, ciže výstupom assembleru budú oveľa kratšie kontigy, čiže aj ,,kompresný pomer`` bude výrazne nižší a to viac readov bude potrebné pripojiť na koniec. Ak si uvedomíme, že pri indexovaní readov napríklad s dĺžkou 100 báz a chybovosťou $1\%$ má takmer každý read aspoň jednu chybu, vidíme, že tento spôsob indexovania je pre ready s chybami nepostačujúci a komprimáciu vstupu je potrebné robiť sofistikovanejšie.

,,Komprimovateľnosť`` readov zvýšime tak, že pred tým, ako ich dostane assembler na vstup budú opravené -- korekcia readov (\emph{sequencing read correction}) je známy problém, na ktorý existuje množstvo riešení. \todo{sem by sa hodili nejake citacie} Čo nám ale skomplikuje situáciu je fakt, že kontigy budú obsahovať opravené ready a nie originálne, ktoré sme dostali na vstupe -- preto si budeme musieť pamätať aj ďalšie informácie týkajúce sa aplikovaných korekcií, aby sme vedeli prevádzať transformácie medzi opravenými a neopravenými readmi. Tým sme však stále nevyriešili situáciu, čo s chýbajúcimi readmi. Ak by sme v zreťazených kontigoch hľadali pôvodné, neopravené ready, chýbalo by ich, pochopiteľne, veľmi veľa a tým pádom by komprimácia nebola tak úspešná. Zvoľme opačný prístup -- v zreťazených kontigoch budeme hľadať opravené ready a tie, ktoré v kontigoch nie sú obsiahnuté zreťazíme na koniec. Zamyslime sa teraz, ako by prebiehal dotaz -- ak existuje výskyt vzorky $p$ v superstringu, znamená to, že nejaký \emph{opravený} read obsahuje hľadanú vzorku. To ale neznamená, že ju obsahoval aj pôvodný read -- našťastie túto situáciu vieme ľahko vyriešiť pomocou zapamätaných korekcií -- k danému opravenému readu skonštruujeme pôvodný a v ňom overíme, či je $p$ jeho podreťazcom. Týmto spôsobom vieme vylúčiť falošné detekcie vzorky (\emph{false positives}). Problematickejšie to bude z druhej strany -- vieme ale takto nájsť \emph{všetky} výskyty vzorky $p$ medzi pôvodnými readmi? Uvažujme nasledovný príklad:

\begin{example}
Uvažujme sadu readov\footnote{Táto sada readov je zámerne extrémne jednoduchá, našim cieľom je len ilustrovať princíp problému} $R=\{AAAAACCC, TAAAACCC, AAAACCCC,$ \\ $ AAGACCCG, CCCCTGTG\}$, kde $l=8$ a $p=6$. Nech korekcie readov vyzerajú nasledovne:

\begin{align*}
AAAAACCC \rightarrow AAAAACCC \\
\mathbf{T}AAAACCC \rightarrow \mathbf{A}AAAACCC \\
AAAACCCC \rightarrow AAAACCCC \\
AA \mathbf{G} ACCC \mathbf{G} \rightarrow AA \mathbf{A} ACCC \mathbf{C} \\
CCC \mathbf{T} TGTG \rightarrow CCC \mathbf{C} TGTG
\end{align*}

Ďalej predpokladajme, že výstupom assemblera spusteného nad opravenými readmi je jeden kontig $c_0=AAAAACCCC$. Po doplnení chýbajúcich \emph{opravených} readov je výstupom superstring $ss=AAAAACCCCCCCCTGTG$. Zamyslime sa teraz, ako by vyzeral dotaz na vzorku $p=TAAAAC$ -- tá sa nachádza v pôvodnom reade $TAAAACCC$, no v superstringu sa už nevyskytuje. Možnosťou by bolo skúsiť vyhľadať všetky vzorky líšiace sa oproti $p$ v jednom znaku, akoby simulovať opravu chyby readu aj vo vzorke. Tým nám lineárne narastie počet dotazov na FM-index nad superstringom. Ak by sme hľadali vzorku $p=GACCCG$ (nachádza sa v pôvodnom reade $AAGACCCG$), potrebovali by sme hľadať ďalej -- výskyt tejto vzorky v pôvodnom reade postihli až dve korekcie. Ak by sme mali vygenerovať všetky možné vzorky líšiace sa od pôvodnej na dvoch miestach, je ich už kvadraticky veľa. Vyzerá to teda, že ani tento prístup, použiť len opravené ready, nebude sláviť úspech. Problematické vyzerajú byť tie ready, v ktorých sú pozície opráv príliš blízko seba -- tak, že by mohli ,,zasiahnúť`` vzorku, t.j. sú bližšie ako $p$.
\end{example}

V konečnom dôsledku teda vidno, že vhodný prístup leží kdesi uprostred možností zreťaziť s kontigmi (nad opravenými readmi) pôvodné a opravené ready -- budeme sa musieť vhodne vysporiadať s readmi, ktoré majú korekcie ,,príliš blízko seba``.

\section{Navrhovaná implementácia}
Kým predchádzajúca časť bola skôr určená na ilustráciu fungovania princípov stojacich za CR-indexom, v tejto časti už konkrétne popíšeme jeho vnútorný dizajn.

\subsection{Korekcia readov}
\label{ssec:korekcia_readov}
\subsubsection{Korekčná funkcia}
\begin{ozn}
Označme ako $corr_R(r)$ \emph{korekčnú} funkciu nad množinou readov $R$, ktorej výstupom pre read $r$ je opravený read $r_{corr}$, čo je read rovnakej dĺžky, ktorý sa môže (ale nie nutne musí) líšiť od pôvodného readu na niektorých pozíciach.
\end{ozn}

Fáza korekcie readov bude prebiehať tak, že ako prvé vygenerujeme sadu opravených readov. Potom skonštruujeme pole \emph{diff} a nakoniec rozdelíme ready na dve skupiny, ako uvidíme neskôr.

\subsubsection{Pole diff}
Pole \emph{diff} skonštruujeme tak, aby obsahovalo informácie o aplikovaných korekciách na jednotlivé ready. Formálne by sme ho definovali ako:

\begin{defn}
Množinu korekcií pre množinu readov $R$ a korekčnú funkciu $corr_R$ definujeme ako 
$$
diff = \{(corr_R(r), i, r[i])~|~\forall r \in R~\forall i : 0 \leq i < |r| : corr_R(r)[i] \neq r[i] \}
$$
\end{defn}

Algoritmus na konštrukciu poľa \emph{diff} by vyzeral nasledovne:

\bigskip
\begin{pseudocode}[label=lst:cr_index_diff_construction,caption={Algoritmus konštrukcie poľa diff.}]
diff = Array.new
correcter = Correcter.new <* \label{lst:cr_index_diff_construction_correcter} *>
corrected_reads = correcter.correct_reads(R)

for (i = 0; i < R.length; i++) do
  for (j = 0; j < R[i].length; j++) do
    if R[i][j] != corrected_reads[i][j]
      diff.push([i, j, R[j]])
    end  
  end
end
\end{pseudocode}
\bigskip

Algoritmus dostane na vstupe množinu readov $R$, ktoré opraví -- trieda $Correcter$ (riadok \ref{lst:cr_index_diff_construction_correcter}) predstavuje vhodné zapuzdrenie implementácie algoritmu opravujúceho ready -- funkciu $corr_R$. Vo for cykle potom porovnáme každý znak každého readu s pôvodným, a ak nie sú zhodné, vložíme do poľa \emph{diff} trojicu $[i, j, o]$, kde $i$ predstavuje poradové číslo reťazca\footnote{Mohli by sme použiť aj reťazec samotný, no týmto spôsobom vieme ušetriť nezanedbateľné množstvo pamäte.}, $j$ index ukazujúci na pozíciu v danom reade, kde sa pred korekciou nachádzal znak $o$. Na konci toto pole utriedime podľa prvej súradnice -- to je dôležité z toho dôvodu, aby sme vedeli efektívne (pomocou binárneho vyhľadávania) vyhľadávať všetky korekcie pre daný read.

\subsubsection{Rozdelenie readov}
\begin{defn}
Uvažujme read $r$ z množiny readov $R$, korekčnú funkciu $corr_R$ a parameter $p$\footnote{Dĺžka dotazu.}. Potom read $r$ nazývame \emph{kritický}, ak existujú také čísla $i, j$, že $0 \leq i < j < |r|$ a $corr_R(r)[i] \neq r[i] \wedge corr_R(r)[j] \neq r[j] \wedge j - i < p$.
\end{defn}

\begin{pozn}
Nekritický read je taký read $r$ z množiny readov $R$, ktorý nie je kritický.
\end{pozn}

Inak povedané, read je kritický, ak sú v opravenom reade dve korekcie príliš blízko seba -- menej ako $p$.

Po tom, ako prebehne korekcia readov a konštrukcia poľa \emph{diff}, rozdelíme ready na kritické -- to sú pôvodné ready, ktorých korekcia by nám veľmi nepomohla -- a opravené nekritické ready. Výstupom fázy korekcie readov teda budú dve sady readov a utriedené pole uchovávajúce informácie o aplikovaných korekciách.

\subsection{Budovanie indexu}
\label{ssec:budovanie_indexu}
\subsubsection{Hammingova vzdialenosť}
\begin{defn}
Hammingova vzdialenosť dvoch reťazcov s a t rovnakej dĺžky l je definovaná nasledovne:
$$
edt_h(s, t) = \left\vert{ \{~i~|~0 \leq i < l~\land s[i] \neq t[i] ~\} }\right\vert
$$
\end{defn}

Inými slovami, pre dva rovnako dlhé reťazce je to počet pozícií, na ktorých sa líšia.

\begin{example}
$edt_h(ACCTGG, TCCTGC) = 2$ 
\end{example}

\subsubsection{Superstring}
Kým v doterajšom texte sme používali pojem superstring dosť voľne, na tomto mieste ho konečne riadne zadefinujeme.
\begin{defn}
\label{def:superstring}
Superstringom množiny reťazcov R rovnakej dĺžky l s parametrom p~$\in \mathbb{N}$ označujeme taký reťazec S, pre ktorý platí, že každý reťazec $r \in R$ spĺňa aspoň jednu z nasledujúcich podmienok:
    \begin{enumerate}[(a)]
    \item r je podreťazcom S
    \item rev\_compl(r) je podreťazcom S
    \item existuje podreťazec s reťazca S s dĺžkou l taký, že 
    $$
    \forall i : 0 \leq i \leq l - p : edt_h(r[i, i+p-1], s[i, i+p-1]) \leq 1
    $$
    \item existuje podreťazec s reťazca S s dĺžkou l taký, že 
    $$
    \forall i : 0 \leq i \leq l - p : edt_h(rev\_compl(r)[i, i+p-1], s[i, i+p-1]) \leq 1
    $$    
    \end{enumerate}
\end{defn}

Povedané inak, superstringom množiny reťazcov $R$ je taký reťazec, v ktorom pre každý reťazec $r$ z $R$ platí, že buď on alebo jeho reverzný komplement je podreťazcom superstringu alebo pre $r$ alebo jeho reverzný komplement vieme nájsť podreťazec superstringu rovnakej dĺžky, ktorý sa od $r$ (resp. jeho reverzného komplementu) ,,líši len tu a tam`` -- to znamená, že indexy, na ktorých majú tieto dva reťazce rôzne znaky nie sú ,,príliš`` blízko seba, t.j. každé dva sú od seba vzdialené aspoň $p$.

Pre nás bude podstatné nájdenie čo najkratšieho superstringu pre danú sadu readov. Technicky vzaté, najkratší superstring je najkratšie spoločné nadslovo readov, no keďže jeho hľadanie je NP-ťažký problém, aplikujeme vhodnú heuristiku -- zostavovanie genómu (\emph{sequence assembly}) pomocou assemblera.

\subsubsection{Index}
Tak ako sme už naznačili, hlavná zmena bude spočívať v tom, že assembler dostane na vstup už opravené ready, no len nekritické. Tak ako v predchádzajúcej časti, výsledné kontigy zreťazíme a skonštruujeme nad nimi FM-index, pomocou ktorého identifikujeme tie ready, ktoré assembler dostal na vstup, ktoré nie sú podreťazcom zreťazenia kontigov a zreťazíme ich so zreťazením kontigov. Zároveň popritom konštruujeme pole \emph{positions} s jemnou odlišnosťou oproti tomu, ako sme ho popísali v časti \ref{ssec:index}. Namiesto celého readu si totiž, kvôli úspore pamäte, budeme pamätať len identifikátor daného readu -- jeho poradové číslo (vzhľadom na poradie vo vstupnej sade $R$). Na spätnú rekonštrukciu readu potom využijeme schopnosť FM-indexu rekonštruovať pôvodný text, nad ktorým bol konštruovaný -- zaplatíme za to síce cenu v podobe dlhšieho času, ktorý bude potrebný na vykonanie dotazu, no úspora pamäte bude výrazná.

V poslednej fáze pripojíme k výslednému reťazcu neopravené kritické ready a konštrukcia superstringu je hotová. Z konštrukcie vyplýva, že takto skonštruovaný superstring spĺňa definíciu \ref{def:superstring} -- pre kritické ready zo vstupnej sady readov je splnená podmienka $(a)$ z tejto definície a pre nekritické ready zo vstupnej sady buď podmienka $(c)$ alebo $(d)$ -- tieto podmienky sú totiž postavené tak, že hovoria práve o tom, že v superstringu sa má nachádzať taký podreťazec, že sa od daného readu ,,veľmi nelíši`` a indexy, na ktorých sa tieto dva reťazce líšia majú byť od seba vzdialené aspoň $p$ -- a to nekritické ready spĺňajú. Nad výsledným superstringom skonštruujeme nový FM-index, ktorý spolu s poľom \emph{diff} a (utriedeným) poľom \emph{positions} tvoria celý CR-index.

\begin{figure}[ht]
    \begin{minipage}[t]{0.45\linewidth}
        \vspace{0pt}
        \centering
        \includegraphics[width=\textwidth]{cr_index}
        \caption{Schéme konštrukcie CR-indexu}
        \label{fig:cr_index}
    \end{minipage}
    \hspace{0.5cm}
    \begin{minipage}[t]{0.45\linewidth}
        \vspace{50pt}
        Na obrázku je znázornená schéma konštrukcie CR-indexu. $R$ označuje vstupnú sadu readov, $R_{corr}$ je sada opravených readov -- výstup korekčnej funkcie $corr_R$. Pole \emph{diff} a sady readov $R_{corr,ncrit}$ (opravené, nekritické) a $R_{crit}$ (pôvodné, kritické) tvoria výstup fázy korekcie readov popísanej v časti \ref{ssec:korekcia_readov}.
        
        Vo fáze budovania indexu (popísanej v časti \ref{ssec:budovanie_indexu}) potom zo zreťazených kontigov, chýbajúcich nekritických opravených readov a kritických readov skonštruujeme superstring, ktorý spolu s poľami \emph{diff} a \emph{pos} (\emph{positions}) tvoria samotný CR-index.
    \end{minipage}
\end{figure}
\newpage
\subsection{Dotazy}
Kým v predchádzajúcej časti sme pri dotazovaní spravili len jednoduchý dotaz do FM-indexu a podľa výsledných indexov vyhľadali príslušné ready, tým, že superstring obsahuje opravené ready\footnote{a originálne kritické ready} je momentálna situácia o čosi komplikovanejšia.

Proces dotazu rozdelíme na dve fázy -- v prvej fáze sa FM-indexu spýtame na výskyty vzorky $p$, k nim zrekonštruujeme prislúchajúce ready a vylúčime prípadné falošné detekcie (\emph{false positives}) -- mohla totiž nastať situácia, že opravený read obsahuje výskyt vzorky $p$, takže ho FM-index nájde, no v pôvodnom reade sa výskyt $p$ nenachádza.

V druhej fáze vykonáme dotazy pre všetky reťazce s Hammingovou vzdalenosťou 1 od vzorky $p$ (a opäť zrekonštruujeme ready a overíme). Táto druhá fáza je potrebná kvôli tomu, aby sme niektoré ready, ktoré $p$ obsahujú nevynechali z výsledku. Mohlo totiž nastať to, že korekcia readu prebehla akurát na mieste, kde tento read obsahuje vzorku $p$ a ak tento read nie je kritický, tak v superstringu sa nachádza akurát s týmto modifikovaným výskytom vzorky $p$. Na druhej strane, ak pri nejakom reade nastali také korekcie, že boli bližšie ako $p$, t.j. tak sa v superstringu nachádza jeho originál\footnote{Keďže je kritický.}, takže nám stačí Hammingova vzdialenosť 1. Algoritmus na vykonanie dotazu teda vyzerá nasledovne:

\bigskip
\begin{pseudocode}[label=lst:cr_index_query2,caption={Algoritmus dotazu \emph{locate} CR-indexu nad readmi s chybami.}]
def locate(p) 
  retval = locate_with_check(p, p)  <* \label{lst:cr_index_query2_locate_with_check_call} *>  
  
  foreach p2 : strings_with_hd_1(p) do
    foreach i : locate_with_check(p2, p) do <* \label{lst:cr_index_query2_locate_with_check_call2} *> 
      retval.push(i)
    end
  end
  
  return retval
end

def locate_with_check(p, p_check) <* \label{lst:cr_index_query2_locate_with_check} *>  
  retval = Array.new
  indexes = fm_index.locate(p)
  
  foreach i : indexes do
    foreach pos : positions.bound([i + k - l, -1, 0],  <* \label{lst:cr_index_query2_bound} *>  
                                  [i, INT_MAX, 1]) do
      read_id = pos[1]
      diffs = diff.bound([read_id, -1, 'A'], <* \label{lst:cr_index_query2_bound2} *>  
                         [read_id, INT_MAX, 'A']) <* \label{lst:cr_index_query2_bound3} *>  
      if pos[2]
        p2 = apply_corrections(diffs, rev_compl(p))
        if p2 == rev_compl(p_check)
          retval.push(read_id)
        end
      else
        p2 = apply_corrections(diffs, p)
        if p2 == p_check
          retval.push(read_id)
        end
      end
    end
  end
  
  return retval
end
\end{pseudocode}
\bigskip

Funkcia \emph{locate}, ako sme už skôr spomenuli, najprv vykoná dotaz pre vzorku $p$ (riadok \ref{lst:cr_index_query2_locate_with_check_call}) a potom vykonáva dotazy pre všetky vzorky s Hammingovou editačnou vzdialenosťou 1 od vzorky $p$ -- riadok \ref{lst:cr_index_query2_locate_with_check_call2} (predpokladajme ešte, že máme k dispozícii funkciu \emph{strings\_with\_hd\_1(s)}, ktorá pre daný reťazec vráti pole všetkých reťazcov s Hammingovou vzdialenosťou 1 od reťazca $s$).

Zaujímavejšia je funkcia \emph{locate\_with\_check} (riadok \ref{lst:cr_index_query2_locate_with_check}). Tá vyhľadá vzorku $p$, pre každý jej výskyt nájde prislúchajúce ready (riadok \ref{lst:cr_index_query2_bound}) -- kvôli zjednodušeniu zápisu predpokladáme, že máme k dispozícii metódu \emph{bound}, ktorá vracia podpole ohraničené argumentmi, čiže je to len skrátený zápis riadkov \ref{lst:cr_index_query_start_index} -- \ref{lst:cr_index_query_foreach2} z príkladu \ref{lst:cr_index_query}. Ďalej pre každý read nájdeme prislúchajúce korekcie v poli \emph{diff} (riadky \ref{lst:cr_index_query2_bound2} a \ref{lst:cr_index_query2_bound3}). Funkcia \emph{apply\_corrections}\footnote{Implementáciu tejto funkcie sme zámerne vynechali, nakoľko nie je veľmi myšlienkovo zaujímavá a prevládajú v nej skôr technické detaily týkajúce sa prerátavania indexov.} potom aplikuje relevantné\footnote{Nie je potrebné rekonštruovať kompletný originálny read, stačí nám tá časť, ktorá obsahuje $p$.} korekcie na nájdený výskyt $p$, aby sme zistili, ako tento nájdený výskyt $p$ vyzeral v pôvodnom, neopravenom reade -- ak je rovnaký ako $p\_check$, tak sme úspešne našli výskyt a pridáme daný read do poľa výsledkov.

Celé fungovanie bude jasnejšie na príklade:

\begin{example}
Uvažujme $k=4$, $l=8$, nasledovný superstring\footnote{Respektíve jeho časť.} (nech index jeho prvého znaku je 100):
$$S=\ldots ACCTAGCCTGCTTTAGCTTTAG \ldots$$

Ďalej nech polia \emph{positions} a \emph{diff} vyzerajú nasledovne:

\begin{minipage}[t]{0.45\linewidth}
    \vspace{0pt}
    \begin{tabular}{ | c | c | c | }
        \hline
        \textbf{i} & \textbf{read\_id} & \textbf{rev\_compl?} \\ \hline
        \ldots & \ldots & \ldots \\ \hline
        100    & 966    &  0     \\ \hline
        102    & 256    &  0     \\ \hline
        \ldots & \ldots & \ldots \\ \hline   
        110    & 452    &  0     \\ \hline
        \ldots & \ldots & \ldots \\ \hline   
        113    & 812    &  0     \\ \hline 
        \ldots & \ldots & \ldots \\ \hline
    \end{tabular}
\end{minipage}
\hspace{0.5cm}
\begin{minipage}[t]{0.45\linewidth}
    \vspace{0pt}
    \begin{tabular}{ | c | c | c | }
        \hline
        \textbf{read\_id} & \textbf{i} & \textbf{orig} \\ \hline
        \ldots & \ldots & \ldots \\ \hline        
        254  & 7 & C \\ \hline
        256  & 0 & A \\ \hline
        256  & 7 & C \\ \hline
        257  & 1 & T \\ \hline
        \ldots  & \ldots & \ldots \\ \hline
        812  & 4 & C \\ \hline
        \ldots  & \ldots & \ldots \\ \hline
        966  & 6 & G \\ \hline
        \ldots & \ldots & \ldots \\ \hline
    \end{tabular}
\end{minipage}
\bigskip
\bigskip

Ilustrujme teraz dotaz pre vzorku $p=AGCC$. FM-index nájde výskyt tejto vzorky na pozícii 104:

$$S=\ldots ACCT \mathbf{AGCC} TGCTTTAGCTTTAG \ldots$$

V tabuľke \emph{positions} nájdeme relevantné záznamy -- vidíme, že ready číslo 966 a 254 obsahujú tento výskyt $p$. Následne pre tieto ready vyhľadáme záznamy o korekciách v tabuľke \emph{diff}. Vidíme, že pri reade 256 nastali dve korekcie -- znaky na indexoch 0 a 7 sa zmenili na A resp. C -- keď ale tieto indexy prerátame na indexy v rámci superstringu (102 resp. 109) tak vidíme, že tieto nezasahujú do tohto výskytu $p$ (ten sa nachádza v superstringu na pozíciach 104 -- 108). Z toho vyplýva, že read číslo 256 tento výskyt $p$ obsahuje.

Ďalej spracujeme read číslo 966 začínajúci na indexe 100 v rámci superstringu. V tomto prípade korekcia nastala na indexe 6 vzhľadom na tento read, čiže na indexe 106 v rámci superstringu -- to už zasahuje do výskytu vzorky $p$, z ktorej tým dostávame $p'=AG\mathbf{G}C$, čo znamená, že read číslo 966 výskyt $p$ neobsahuje, namiesto neho obsahuje podreťazec $AGGC$, ktorý sa vo fáze korekcie readov zmenil na $AGCC$ a preto sme tento výskyt našli v superstringu.

Nasleduje druhá fáza dotazu, kde spravíme dotaz pre všetky reťazce s Hammingovou vzdialenosťou 1 od $p$. Pre účely príkladu si vystačíme s jednou vzorkou, napríklad $p_{d(1)}=AGCT$. FM-index vráti ako výskyt tejto vzorky index 114 v superstringu:

$$S=\ldots ACCTAGCCTGCTTT \mathbf{AGCT} TTAG \ldots$$

Prvým nájdeným readom, ktorý obsahuje $AGCT$ je read číslo 452 -- v tabuľke \emph{diff} pre tento read ale nemáme žiadne záznamy, čo znamená, že pri ňom neprebehli žiadne korekcie. Obsahuje síce výskyt modifikovanej vzorky -- $AGCT$, no nie pôvodnú vzorku $p$ a teda sa do výsledku nedostane. Druhý read, ktorý obsahuje $AGCT$ je read číslo 812. Preň máme v tabuľke \emph{diff} záznam o korekcii na indexe 4. Keďže tento read začína v superstringu na indexe 113, tak táto korekcia sa dotkne aj výskytu hľadanej vzorky -- $AGCT$ sa upraví na $AGCC$, čo sa rovná pôvodne hľadanej vzorke $p$ a preto read číslo 452 tiež zahrnieme do výsledku. Čo vlastne nastalo je to, že read číslo 812 pôvodne obsahoval ako podreťazec $p$, no pri korekčnej fáze bol tento read zmenený akurát na mieste výskytu $p$. Spätným hľadaním pomocou poľa \emph{diff} sme to ale odhalili a úspešne ho zahrnuli do výsledku.
\end{example}

\begin{pozn}
V predchádzajúcom príklade sme zámerne uvažovali len ready, ktoré sa v superstringu nachádzajú priamo samé a nie ich reverzný komplement. Princíp hľadania by sa nezmenil (postupovali by sme podľa algoritmu uvedenom v listingu \ref{lst:cr_index_query2}), no príklad by bol zbytočne komplikovaný a technický.
\end{pozn}

\begin{pozn}
Tak ako sme už uviedli v časti \ref{ssec:dotazy}, tak ,,pre splnenie poslednej podmienky z časti \ref{sec:definicia_problemu} by sme pre dotaz na vzorku $p$ mali zavolať metódu \emph{locate} aj pre vstup $rev\_compl(p)$ a výstupy pre obe volania spojiť do jedného poľa a vrátiť ako výstup to``.\end{pozn}

\subsection{Možné zlepšenia}
\label{ssec:mozne_zlepsenia}
Naša implementácia CR-indexu ako riešenia \emph{problému indexovania readov} je síce pamäťovo výrazne efektívnejšia než implementácia pomocou hash mapy alebo použite knižnice GkArray, no stále je tu priestor na zlepšenie.

V prvom rade by sa dali polia \emph{diff} a \emph{positions} reprezentovať efektívnejšie pomocou tzv. \emph{úsporných dátových štruktúr} (\emph{succinct data structures}) \cite{GBMP14}.

Ďalším, už podstatne menej triviálnym zlepšením by bolo použitie \emph{Bloom filtra}, v druhej fáze dotazu, keď sa pýtame CR-indexu na vzorky s Hammingovou vzdialenosťou 1 od pôvodnej vzorky. Bloom filter je pamäťovo efektívna pravdepodobnostná dátová štruktúra, ktorá sa používa na odpovedanie na otázku, či sa daný prvok nachádza v danej množine. Bloom filter je navrhnutý tak, že sa môže stať, že odpovie, že sa daný prvok v množine nachádza, aj keď sa tam nenachádza (\emph{false positive}), no nikdy nie naopak. Pri konštrukcii CR-indexu, konkrétne pri konštrukcii poľa \emph{positions} by sme pre každý spracovávaný read vygenerovali všetky jeho podreťazce dĺžky $p$ a tie vložili do Bloom filtra. Pri druhej fáze dotazu by sme potom vedeli vynechať niektoré dotazy na FM-index tým, že by sme sa najprv Bloom filtra spýtali, či má zaindexovaný daný reťazec. Týmto spôsobom by sme síce mierne predĺžili čas potrebný na konštrukciu CR-indexu a použili isté množstvo pamäte navyše, no na druhej strane by sme nezanedbateľne zrýchlili operáciu \emph{locate}.